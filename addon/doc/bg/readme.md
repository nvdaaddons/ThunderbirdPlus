# Thunderbird+ #

* Автори: Pierre-Louis Renaud (Thunderbird версии от 78 до 102), Daniel
  Poiraud (Thunderbird версии от 68 до 91), Abdelkrim Bensaïd за част от
  Thunderbird 78, Yannick (Thunderbird версии от 38 до 60)
* Препратки: [ръководство на
  потребителя](https://www.rptools.org/Outils-DV/NVDA-ThunderbirdPlus-en.html)
  , [за контакти (на френски или
  английски)](https://www.rptools.org/Outils-DV/contact.html)
* Изтегляне на [стабилна версия][1]
* Изтегляне на [най-новата версия от RPTools.org][2]
* Съвместимост с NVDA: от 2019.3 и по-нови версии
* Съвместимост с Thunderbird: версии 102.x;
* [Изходен код в GitHub][3]

Забележка: Тази добавка не е съвместима с добавката "Подобрения за
приложенията на Mozilla". Ако имате инсталирана добавката "Подобрения за
приложенията на Mozilla", трябва да я изключите или деинсталирате, преди да
използвате тази.

Тази добавка значително подобрява достъпността, ефективността и комфорта при
използване на пощенския клиент Mozilla Thunderbird с NVDA.

## Слухов комфорт

* Известията за "изисква се потвърждение за това и това" могат да бъдат
  изключени чрез опция.
* Известията "Това е чернова" и "Thunderbird смята, че това съобщение е
  измамно" просто биват игнорирани.
* Опции позволяват да изключите докладването на имената на пощенските
  списъци, да премахнете или групирате споменаванията "RE" и да пречистите
  имената на кореспондентите чрез премахване на числата и други странни
  специални знаци.

## Подобрена навигация

* Преминаването към следващия панел става с помощта на клавиша TAB, докато
  клавишът ESCAPE ви позволява да се върнете към предишния панел. Това е
  по-удобно от F6 и Shift+F6.
* Два диалогови прозореца – за акаунтите и свързаните с тях папки позволяват
  филтрирането им по ключова дума или показване само на папки с непрочетени
  съобщения.
* В дървовидната структура с папките, Alt+Стрелка надолу и Alt+Стрелка
  нагоре ви позволяват да навигирате между папките с непрочетени съобщения.
* Пак в дървовидната структура с папките, въвеждането на буква или цифра
  избира следващата папка, чието име започва с въведения знак. С клавиша
  Shift движението е отдолу нагоре. Освен това се съобщава името на акаунта,
  към който принадлежи папката.
* Клавишът за интервал в папка с непрочетени съобщения избира първото
  непрочетено съобщение в списъка.

## В списъка със съобщения

* Изборът на колони, както и тяхното подреждане в списъка със съобщения, са
  направени достъпни чрез опростен диалогов прозорец.
* Справка с колоните на списъка със съобщения: Позволява ви да прослушате
  отново, да спелувате или лесно да копирате името на подателя, темата или
  датата на съобщението чрез натискане на цифра от буквено-цифровата
  клавиатура. Например еднократно натискане съобщава подателя, двукратно
  натискане го спелува името и трикратно натискане го копира в клипборда.
* Справка със заглавките на панела за заглавки, показван с F8: С Alt+число,
  еднократно натискане изговаря заглавката, съдържаща адресите на подателя
  или получателите, двукратно натискане отваря диалогов прозорец, позволяващ
  те да бъдат копирани, трикратно натискане отваря контекстното меню на
  Thunderbird, свързано със заглавката.
* Изчистен бърз преглед на текста на съобщението с интервал, Alt+Стрелка
  надолу или F4: Големите блокови заглавки в цитатите на съобщението се
  заменят с фразата "Едикойси написа". NVDA също ще съобщава "щракаема
  връзка" вместо дългия адрес на връзката.
* Бърз преглед на цитати в техния хронологичен ред, отдолу нагоре, чрез
  Shift+Интервал, Alt+Стрелка нагоре или Shift+F4.
* Лесен достъп до прикачените файлове чрез клавишната комбинация Alt+Page
  Down или цифрата 1 от буквено-цифровата клавиатура.
* Лентата за бързо търсене е направена достъпна и управлението на
  приоритетните етикети е опростено:

	* Възможно е да се навигира между опциите на филтъра с помощта на стрелките
	  за нагоре и надолу. Клавишът ENTER позволява да се постави или премахне
	  отметка от опция.
	* Добавянето или премахването на приоритетни етикети става просто чрез
	  натискане на Shift+число от буквено-цифровата клавиатура. Например,
	  натиснете 4, за да добавите етикета "To Do" към съобщение. След това
	  можете да филтрирате списъка със съобщения по етикети чрез лентата за
	  бързо търсене, която вече е достъпна.
	
Прозорец за съставяне на съобщение

* Alt+1 съобщава подателя, Alt+2 получателя, Alt+3 прикачените файлове и
  т.н. Двукратно натискане премества фокуса върху едно от тези полета.
* В прозореца за правописна проверка:

	* Грешно написаната дума се съобщава преди предложената дума. NVDA+TAB или
	  Alt+Стрелка нагоре съобщава грешно изписаната дума и предложенията за
	  замяна. Еднократно натискане спелува думите с нормална скорост, двукратно
	  натискане ги спелува бързо, трикратно натискане копира неправилно
	  изписаната дума в клипборда за анализ другаде.
	* Различни комбинации с клавиша ENTER за задействане на бутоните "Замяна",
	  "Замяна на всички", "Игнориране", "Игнориране на всички" или "Добавяне на
	  думата към речника" са добавени за подобрено удобство при работата с този
	  диалогов прозорец.

* Автоматично обновяване на добавката.
* И много други неща, които ще откриете, като прочетете [ръководството на
  потребителя][4].

[[!tag dev stable]]

[1]: https://www.nvaccess.org/addonStore/legacy?file=thunderbirdPlus

[2]: https://www.rptools.org/?p=8610

[3]: https://github.com/RPTools-org/ThunderbirdPlus/

[4]: https://www.rptools.org/Outils-DV/NVDA-ThunderbirdPlus-en.html
